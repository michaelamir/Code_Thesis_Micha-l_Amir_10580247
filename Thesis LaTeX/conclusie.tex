\newpage
\section{Conclusie}
In de Nederlandse Tweede Kamer zijn de bevolkingsgroepen vrouwen, allochtonen, ouderen (personen met een leeftijd van vijftig jaar en ouder) en provincialen (personen die niet in de Randstad wonen) ondervertegenwoordigd. Het aandeel zetels in de Tweede Kamer dat deze groepen bij de laatste Tweede Kamerverkiezingen (2012) hebben ontvangen is geen directe afspiegeling van het aandeel stemgerechtigden afkomstig uit deze bevolkingsgroepen. Vanwege dit feit en vanwege het ontbreken van een enige vorm van quotum bij de Nederlandse politieke partijen zijn er in dit onderzoek een vijftal strategie\"{e}n ontwikkeld die de bevolkingsgroepen zouden moeten kunnen helpen om in hogere mate vertegenwoordigd te worden dan bij de einduitslag van de Tweede Kamerverkiezingen in 2012 het geval was. 

Er is aangetoond dat de ontwikkelde strategie\"{e}n goed hadden kunnen werken wanneer deze zouden zijn uitgevoerd ten tijde van de Tweede Kamerverkiezingen van 2012. Strategie 1 (top \textit{N} a.d.h.v. de peiling) zou voor alle bevolkingsgroepen een hoog rendement hebben behaald. Bij de bevolkingsgroepen vrouwen, allochtonen en ouderen zou deze strategie zelfs het hoogste rendement hebben opgeleverd. Strategie 2 (willekeurig stemmen op één van alle kandidaten) zou eveneens voor alle bevolkingsgroepen een hoog rendement hebben opgeleverd. Bij de bevolkingsgroep allochtonen zou het zelfs niets hebben uitgemaakt of strategie 1 of strategie 2 zou zijn uitgevoerd. Beiden zouden hetzelfde aantal zetels voor deze bevolkingsgroep hebben opgeleverd. Tevens is Strategie 2 voor de bevolkingsgroep vrouwen het makkelijkst om uit te voeren. Zij hebben daar geen enkel hulpmiddel bij nodig vanwege het feit dat het geslacht van de kandidaat altijd op het stemformulier vermeld staat. Strategie 4 (top \textit{N+extra percentage}) zou voor de bevolkingsgroep provincialen het hoogste rendement hebben opgeleverd. Strategie 3.1 en strategie 3.2 zouden voor alle bevolkingsgroepen geen hoog rendement hebben opgeleverd en zodoende is het af te raden deze twee strategie\"{e}n ten uitvoer te brengen.

Of het maximum aantal mogelijke kandidaten, die na een uitvoering van een strategie in de Tweede Kamer plaatsnemen, behaald kan worden ligt een aantal factoren. Om mee te beginnen moeten de partijen waarop een kiezer stemt, kandidaten op de kandidatenlijst hebben staan die afkomstig zijn uit de bevolkingsgroep van deze kiezer. Dat is niet altijd het geval. Zo had de SGP bij de Tweede Kamerverkiezingen van 2012 geen vrouwelijke kandidaten en geen allochtone kandidaten op de kandidatenlijst staan. De Partij voor de Dieren had geen allochtonen op de kandidatenlijst staan. Ten tweede dient er vanuit de bevolkingsgroep animo te zijn om zich als collectief (of als substantieel aandeel) achter een strategie te scharen. Afgaande op de bevindingen in Hoofdstuk \ref{h5}, lijkt er bij de bevolkingsgroep vrouwen de meeste animo te zijn voor het uitvoeren van een strategie om zodoende adequater vertegenwoordigd te worden in de Tweede Kamer. Echter, meer onderzoek is bij deze bevolkingsgroep benodigd om te weten of dit daadwerkelijk zo is en in welke mate. Voor alle groepen geldt dat strategie 1 en strategie 2 bij een deelname van 50\% van de bevolkingsgroep al een substantieel hoger aantal zetels voor de bevolkingsgroepen zou zijn gehaald. Hierbij wordt wel aangenomen dat er telkens één bevolkingsgroep een strategie zou hanteren. Ten derde kan het behalen van het maximum uiteraard be\"{i}nvloed worden door de keuze van de strategie. De strategi\"{e} hebben allemaal andere regels voor uitvoering en dit brengt een zeker complexiteit met zich mee. Enkel strategie 2 voor de bevolkingsgroep vrouwen is, zoals hierboven al vermeld, gemakkelijk uit te voeren voor deze bevolkingsgroep. Ter ondersteuning van het uitvoeren van de strategie\"{e}n, hebben we in Hoofdstuk \ref{h6} een tweetal IT-toepassingen voorgesteld (en een derde toepassing die een mengvorm is van de eerste twee). De eerste toepassing toont de kiezer alle uit de eigen bevolkingsgroep afkomstige kandidaten van de partij waar zij/hij op wilt gaan stemmen. De kiezer kan dan zelf willekeurig hier een kandidaat uit selecteren. Echter blijkt dat mensen niet adequaat zijn in het willekeurig kiezen. Vandaar dat een een tweede toepassing is voorgesteld. Bij de tweede toepassing geeft de kiezer aan welke partij zij/hij wilt gaan stemmen en waarna een willekeurige kandidaat van deze partij wordt toegewezen aan de kiezer. De IT-toepassingen dienen slechts als voorstellen en meer onderzoek is dan ook nodig om te bepalen welke functionaliteiten een toepassing daadwerkelijk zou moeten bezitten. De laatste factor die van invloed kan zijn op het behalen van het maximum is een andere bevolkingsgroep (of bevolkingsgroepen) die een (tegen)strategie hanteert. In dit onderzoek is aangetoond dat een Nash Equilibrium kan worden bereikt wanneer twee of meerde groepen zich committeren aan een strategie. Bij \textit{P=percentage stemmen afkomstig uit een bevolkingsgroep in verhouding tot totaal aantal stemmen} en \textit{Z=aantal zetels} geldt: \textit{P*Z/(1-P)*Z} voor een Nash Equilibrium. Dit is tevens het enige mogelijke Nash Equilibrium.

Om te voorkomen dat één of meerdere bevolkingsgroepen de voorkeursregel dusdanig uitbuiten dat zij oververtegenwoordigd zijn, hebben we aangetoond dat uitbuiting niet meer mogelijk is bij het verhogen van de voorkeursdrempel van een kwart van het aantal stemmen van de kiesdeler naar het totaal aantal stemmen van de kiesdeler. Bevolkingsgroepen kunnen dan nog altijd een strategie uitvoeren, echter kunnen zij in geen geval beter vertegenwoordigd worden dan de directe afspiegeling van het aandeel stemgerechtigden. Zodoende luidt het eerste advies van dit onderzoek: om uitbuiting van de regel van de voorkeursdrempel door één of meerdere bevolkingsgroepen te voorkomen, kan de voorkeursdrempel worden verhoogd naar hetzelfde aantal stemmen als het aantal stemmen van de kiesdeler. 
Zoals op de vorige pagina al is vermeld, lijkt er bij de bevolkingsgroep vrouwen waarschijnlijk het meeste animo te bestaan voor het uitvoeren van een strategie. Aangezien het feit dat het geslacht van de kandidaten al op het stemformulier te vinden is en in het geval het eerste advies zal worden opgevolgd doen we ook een tweede advies. Dit advies luidt: een eigen stemvakje op het stemformulier voor vrouwelijke kandidaten en een eigen stemvakje voor mannelijk kandidaten. Het is daarbij de bedoeling dat de alle stemmen waarbij het stemvakje 'vrouwelijke kandidaat' is ingevuld, worden verdeeld over de top \textit{N} vrouwen op de kandidatenlijst van de partij die daarmee boven de voorkeursdrempel geholpen kunnen worden. Dit geldt uiteraard ook voor mannelijke kandidaten en hun eigen stemvakje. In het geval het eerst advies is opgevolgd en alle vrouwelijke kiezers vinken dit stemvakje aan, wordt het aandeel zetels wat vergeven wordt aan vrouwelijke kandidaten een direct afspiegeling van het aandeel stemmen van vrouwen in verhouding tot het totaal aantal stemmen. In het geval slechts een deel van de vrouwelijke kiezers het stemvakje invult zullen de stemmen als over die top \textit{N} vrouwen worden verdeeld die daarmee genoeg stemmen hebben om aan de voorkeursdrempel te voldoen.

\subsection{Beperkingen onderzoek.}
De bevolkingsgroepen vrouwen en daarna allochtonen lijken het meest behoefte te hebben naar een adequatere vertegenwoordiging. Verder onderzoek naar de mate waarin de bevolkingsgroepen behoefte hebben om adequater vertegenwoordigd te worden in de Tweede Kamer is echter nodig om hierop een duidelijker antwoord te krijgen. De vraag is in hoeverre de leden van deze bevolkingsgroepen zich willen committeren aan een strategie. Daarnaast heeft dit onderzoek met enkele beperking te maken gehad als het ging om de gebruikte data. Zo ontbrak helaas data betreffende peilingen onder de bevolkingsgroepen vrouwen, ouderen en provincialen. Vanwege het ontbreken van deze data, is landelijke peiling gebruikt als peiling onder deze bevolkingsgroepen. Hierbij zijn we er van uitgegaan dat de landelijke peiling toereikend was voor deze bevolkingsgroepen. De voorspellingen, wat betreft het aantal stemmen dat een kandidaat volgens de peiling zou gaan ontvangen, geven een beter beeld van de werkelijkheid wanneer elke bevolkingsgroep haar/zijn eigen peiling zou hebben gehad. Strategie 1, strategie 2 en strategie 4 zijn op de vier verschillende bevolkingsgroepen getest. Betreffende de Tweede Kamerverkiezingen van 2012 geeft dit voldoende validiteit dat de bevolkingsgroepen in hogere mate vertegenwoordigd zouden zijn geweest wanneer zij een strategie zouden hebben uitgevoerd. Echter door deze drie strategie\"{e}n te testen op eerdere verkiezingen kan met grotere zekerheid worden bepaald of de strategie\"{e}n daadwerkelijk toereikend kunnen zijn. Desalniettemin is er vooral één test die de daadwerkelijk kracht van een strategie kan aantonen: de toepassingen van één van de strategie\"{e}n tijdens de komende Tweede Kamerverkiezingen van 15 maart 2017.


\subsection{Dankbetuiging}
Dit onderzoek was niet mogelijk geweest zonder hulp. Ik wil daarom een aantal personen noemen die mij bij het onderzoek hebben ondersteund en altijd bereid waren mij te helpen. Ten eerste wil ik aan Dr. M.J. Marx mijn dank betuigen voor de uitstekende begeleiding en prettige samenwerking. Daarnaast wil ik ook mijn ouders bedanken die het voor mij mogelijk hebben gemaakt. Ook de rest van me familie, met name mijn broer Omri en mijn zus Avital en hun geliefden Kim en Samuel en de kinderen, wil ik bij dezen bedanken voor alle steun de afgelopen weken. Daarnaast wil ook mijn vriendin Kyra bedanken voor alle steun en hulp die ik van haar heb mogen ontvangen. Charlotte Hartman en haar vader Harm Hartman wil ik bedanken voor het regelen van de benodigde datasets van IPSOS Nederland. Verder wil ik Rosa Hudepohl, David van Rooij, Maarten Sukel en Tjomme Schilstra bedanken voor alle hulp die ik van deze studiegenoten heb ontvangen gedurende het onderzoek. Tot slot nog een laatste dankbetuiging aan Casper van der Heijden en Bas Sietses voor het als eerst lezen en corrigeren van het onderzoek voordat het ingeleverd werd.\\\\


\noindent Nogmaals allen bedankt! \\\\

\noindent Micha\"{e}l Amir\\\\

\noindent 20-06-2016\\\\





























\iffalse
\subsection{Voorkeurstemmen en informatiekunde}
\todo{Hier zou ik bescrijven dat toen je hieraan begon je nog dacht dat er flink wat coordinatie nodig zou zijn om tot een maximaal resultaat te komen. En dat die coordinatie dus allicht met een app uitgevoerd zou kunnen worden. Je was van plan verschillende soorten apps tegen elkaar af te zetten (anoniem of niet, persoonlijk of niet, met een cenrale database of niet, etc etc). Uitiendelijk bleek het zo "gemakkelijk" voor een groep om "de kamer te veroveren" dat coordinatie eigenlijk niet echt nodig was. \\
Je kan nog wel wat speculeren over een lagere en sterk varierende en ook onbekende deelname percentage en hoe een app daar zou kunen helpen}

\subsection{Acknowledgements}
Hier kan je bedanken wie je maar wilt.
\fi


























\newpage
